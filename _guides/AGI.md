---
title: Általános Mesterséges Intelligencia 
layout: default
projects: 
- Mesterséges Intelligencia
---
# Általános, Szűk és Szuper Mesterséges Intelligencia

## Mesterséges? Intelligencia? miről is van szó?
Te is biztos már sokszor találkoztál azzal kifejezéssel hogy Mesterséges Intelligencia, legelsőre biztos neked is James Cameron Terminátor című filmjének kiborgja jutott eszedbe, sajnos a helyzet nem ennyire egyszerű. Próbáljuk meg először végiggondolni magát a szót, a Mesterséges része az megvan, ember által kreált, eddig egyszerű, de mi is a helyzet az Intelligenciával? Mi is az? 

### Intelligencia
Az egyik legegyszerűbb definíció a sok közül, a teljesség igénye nélkül, annak a mértéke, hogy bármely ágens a környezet megfigyelésével, mennyire tudja maximalizálni a tettein keresztül a célja elérésének valószínűségét. 

#### Professzor Andreas Kaplan és Professzor Michael Haenlein definíciója:
"Egy rendszer azon képessége, hogy helyesen értelmezzen külső adatokat,
tudjon ezen adatokból tanulni, és az ezáltal megszerzett tudást képes legyen felhasználni specifikus célok és feladatok
eléréséhez, végrehajtásához rugalmas alkalmazkodás révén."

Talán így picit jobban megfogható a kifejezés, egy ember által készített valami, ami adatok révén képes helyes döntéseket hozni.

Vizuálisabbaknak:
![Agent-model](https://www.researchgate.net/profile/A_Koukam/publication/235909546/figure/fig12/AS:668287323078681@1536343522635/An-agent-perceives-its-environment-through-sensors-and-acts-on-it-thanks-to-its-actuators.png)

### Hol vannak a replikátorok?
Az előbbiekben láthattuk, hogy a modell relatíve egyszerű, fogunk szenzorokat, adunk neki kimenetet, közé teszünk egy kis intelligenciát, és kész is van. Akkor miért nem ébredtek még öntudatra a gépek, miért nem találkoztunk még Általános, Szuper Mesterséges Intelligenciával? A válasz talán a komplexitásban rejlik: az emberi agy akár szimulálása a körülbelül 100 milliárd neuronját a maga 1000 billió összeköttetésével még a mai napig nem kivitelezhető trükk, nem beszélve arról, hogy magának az emberi agynak a komplex működését sem sikerült mindmáig feltérképeznünk. Igaz nem ez az egyetlen irány, de az összesre jellemző, hogy még csak gyerekcipőben jár. Ellenben napjainkban sokat találkozhatunk úgynevezett szűk mesterséges intelligenciákkal, az élet szinte minden területén.

## Szűk Mesterséges Intelligencia
Egy szűk domainben kiválóan teljesítő ember által készített ágens, ilyennel rengeteggel találkozhatunk napjainkban, az IBM DeepBlue-jától és Watson-jától kezdve, az OpenAI AlphaGo-ján és sokan másokon át az Apple Siri-jéig, a közös bennük, hogy képesek végrehajtani egy megadott feladatot, akár emberfölötti teljesítménnyel, ellenben nem igazán teljesítenek jól a domainjükön kívül eső feladatokon.

## Általános Mesterséges Intelligencia
Egy ágens amely képes végrehajtani bármely feladatot, amit egy ember, azonos, de legalábbis megközelítő teljesítménnyel. 

## Szuper Mesterséges Intelligencia
Olyan ágens, amely képes végrehajtani bármely feladatot, jóval a legkiemelkedőbb emberi elmék teljesítménye fölött, beleértve ebbe a tudományos munkát, szociális készségeket és sok minden mást is.
