---
title: Tanfolyam
layout: default
---

# Robotika tanfolyam

Ha érdekel a LEGO kör (robotika, gépi látás, űrtechnológia, alternatív vezérlési módszerek, MI), akkor jó helyen jársz. Mi majdnem mindennel foglalkozunk, és ezen az oldalon mindent megtudhatsz arról, hogy hogyan regisztrálhatsz alaptanfolyamunkra, melynek elvégzésével felvételt nyerhetsz hozzánk.

> **Jelentkezés:**
>
> Az 2020 őszi tanfolyamra a jelentkezést lezártuk.
>
> A tanfolyammal kapcsolatos kérdésekkel nyugodtan fordulj tanfolyamfelelősünkhöz a *mona.daniel@simonyi.bme.hu* email címen!


A robotika tanfolyam alatt a LEGO Mindstorms NXT-k segítségével fogtok rovereket építeni 4-5 fős csapatokban, és megtanuljátok azok programozását. Az utolsó alkalmon egy végső megmérettetésen nézzük meg, meddig juttok el a kiadott pályán.

A tanfolyam összesen 5 alkalomból fog állni, ezek 3 előadás, a vizsgára készülés és a vizsga:

 - 2020.09.22. 18:00 – 20:00 - [Programozás 1](programozas-1), [Debuggolható programok](/tanfolyam/debuggolhato_programok.pdf)
 - 2020.09.29. 18:00 – 20:00 - [Programozás 2](programozas-2)
 - 2020.10.06. 18:00 – 20:00 - [Szabályozástechnika](szabalyozastechnika)
 - 2020.10.13. 18:00 – 20:00 - Vizsgára készülés
 - 2020.10.20. 18:00 – 20:00 - Vizsga

Az alkalmak helyszíne (további esetleges változásig) a QBF09 terem.

**Kérünk titeket, hogy kövessétek figyelemmel a kiírt időpontokat, mivel a jelenlegi helyzetben időpontváltozások előfordulhatnak.** Az esetleges változásokról a résztvevőket emailben is értesítjük.

## „Keresztféléves” pót-tanfolyam a tavasszal jelentkezetteknek

> **Figyelem!** Az ide tartozó embereket külön kerestük meg, hogy be akarják-e fejezni a tavasszal félbemaradt tanfolyamot. _Ha **most ősszel** jelentkeztél, **NEM ezek az időpontok** vonatkoznak rád, hanem a fentebbiek!_

A **2020 tavaszán jelentkezett** tanfolyamozóinknak a következő időpontokban lesznek az alkalmak:

 - 2020.09.24. 18:00 – 20:00 - Felzárkóztató alkalom: [Debuggolható programok](/tanfolyam/debuggolhato_programok.pdf), [Programozás 1](programozas-1), [Programozás 2](programozas-2)
 - 2020.10.01. 18:00 – 20:00 - [Szabályozástechnika](szabalyozastechnika)
 - 2020.10.08. 18:00 – 20:00 - [Vizsga](vizsga/2020-tavasz)

Az alkalmak helyszíne (további esetleges változásig) a QBF13 terem.

**Kérünk titeket, hogy kövessétek figyelemmel a kiírt időpontokat, mivel a jelenlegi helyzetben időpontváltozások előfordulhatnak.** Az esetleges változásokról a résztvevőket emailben is értesítjük.

## A „kivételes időket élünk” ᴄᴏᴠɪᴅ GYIK

### Ha lehet, elővigyázatosságból nem mozdulnék ki. Részt tudok venni most ősszel valahogyan online?
A pillanatnyilag fennálló helyzetben sajnos nem. Ameddig lehetséges, szeretnénk offline tanfolyamot tartani, mert úgy látjuk, hogy a tanfolyamon központi szerepet betöltő csapatmunkában végzett robotprogramozás, illetve a fizikailag létező robot programjának kipróbálása csak személyesen tud jól (vagy bárhogy) menni; az esetlegesen online becsatlakozó résztvevők pedig igen nehezen tudnának érdemlegesen közreműködni.

### Milyen óvintézkedéseket tudtok végezni? Milyen óvintézkedéseket végezzek, ha jövök?
Mi maszkban leszünk, legyél te is maszkban. Arra mindenképp számíts, hogy a közös munkából, robotjavítgatásból adódóan közelebb kerülhetsz a csapattársaidhoz, mint másfél méter. Igyekszünk biztosítani gumikesztyűt, illetve fertőtleníteni a robotokat.

### Mi lesz, ha jelentősen romlik a helyzet, és megint teljesen hazaküldenek mindenkit, mint tavasszal (távoktatás, nincs koli)?
Készülünk erre az eshetőségre; már vizsgáljuk egy teljesen online tartott tanfolyamváltozat megoldhatóságát, de egyelőre nem tudunk ígérni semmit. Ha bármi változik, emailben tájékoztatni fogjuk a résztvevőket, illetve ezt az oldalt is frissítjük.

### Mi lesz, ha netalán megbetegszem?
**Ha a ᴄᴏᴠɪᴅ-19 tüneteit** (láz/hőemelkedés, száraz köhögés, légszomj, a teljes lista [itt](https://koronavirus.gov.hu/sites/default/files/sites/default/files/imce/altalanos_tajekoztato.pdf)) **észleled magadon, _nyomatékosan_ megkérünk, hogy ne látogasd a tanfolyamokat.** Hogyha ilyen történne, **mindenképpen értesíts róla minket** a *mona.daniel@simonyi.bme.hu*, illetve az *izso.andras@simonyi.bme.hu* email címen, és megbeszéljük, hogyan tovább.
