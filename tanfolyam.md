---
title: Tanfolyam
layout: default
---

# Robotika tanfolyam

Ha érdekel a LEGO kör (robotika, gépi látás, űrtechnológia, alternatív vezérlési módszerek, MI), akkor jó helyen jársz. Mi majdnem mindennel foglalkozunk, és ezen az oldalon mindent megtudhatsz arról, hogy hogyan regisztrálhatsz alaptanfolyamunkra, melynek elvégzésével felvételt nyerhetsz hozzánk.

> **Jelentkezés:**
>
> Ha jelentkezni szeretnél tanfolyamunkra, valamint a LEGO Körbe, akkor azt az alábbi form kitöltésével teheted meg. A kérdőív során az alapvető adataid megadásán túl egy legalább fél oldalas fényképpel ellátott motivációs levél feltöltését kérjük tőled. Ebben csupán annyit kell tenned, hogy röviden bemutatkozol és leírod, hogy miért is szeretnél csatlakozni hozzánk, milyen szakmailag témába vágó dolgokkal foglalkoztál eddig, és mit szeretnél tenni nálunk, mit vársz a körtől.
>
> Jeletkezni a következő linkre kattintva tudsz: [Jeletkezős form](https://forms.gle/PupuZrxgqA6pZV957)
>
> A 2021 tavaszi félévben **február 28 éjfélig** lehet jelentkezni a tanfolyamra.
>
> A tanfolyammal kapcsolatos kérdésekkel nyugodtan fordulj tanfolyamfelelősünkhöz a *mona.daniel@simonyi.bme.hu* email címen.

Ebben a félévben (2021 tavasz) a járványhelyzet miatt online tanfolyamot tartunk, a résztvevők egy számítógépen szimulált, a felépítését, szenzorait tekintve a korábbi félévek NXT roveréhez hasonló kis robotot fognak programozni.

A tanfolyam összesen 5 alkalomból fog állni, ezek 3 előadás, a vizsgára készülés és a vizsga:
 - 2021.03.02. 20:00–22:00 – Programozás 1, [Debuggolható programok](/tanfolyam/debuggolhato_programok.pdf)
 - 2021.03.09. 20:00–22:00 – Programozás 2
 - 2021.03.16. 20:00–22:00 – Szabályozástechnika
 - 2021.03.23. 20:00–22:00 – Vizsgára készülés
 - 2021.03.30. 20:00–22:00 – Vizsga
