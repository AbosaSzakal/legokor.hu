---
title: UPRA - Fly With Us - Rádió 1 Lángos (FWU-2)
layout: post
author: goczan-bence
image: https://github.com/legokor/legokor.hu/blob/master/images/posts/FWU-2_cikk/mission_patch.jpg?raw=true
excerpt: A nyár közepén egy különleges felkérést kapott az UPRA. A Rádió 1 népszerű reggeli műsorának készítői keresték meg csapatot, hogy valamit szeretnének feljuttatni a világűr határára.
---

A nyár közepén egy különleges felkérést kapott az UPRA. A Rádió 1 népszerű műsorának készítői keresték meg csapatot, hogy valamit szeretnének feljuttatni a világűr határára. Az egész történet egy reggeli telefonos interjűval kezdődött, ahol Bodó Zsófi válaszot a műsorvezetők ballonozással kapcsolatos kérdéseire. A műsor után pedig a csapat megkapta második hivatalos Fly With Us felkérését, bár ekkor még a hasznos teher pontosan nem lett definiálva.

<div class="video16-9">
  <iframe src="https://www.youtube.com/embed/HbtcOerCxTE" frameborder="0" allowfullscreen></iframe>
</div>


Több egyeztetés és további rádió interjúk után hivatalosan is ki lett tűzve az indítás időpontja és fény derült a különleges payloadra is. Balázsék szerettek volna valami tipikusan magyar dolgot felküldeni a sztratoszférába, a lehetséges jelölteket szavazásra küldték a hallgatóság körében, melynek eredménye a sajtos-tejfölös lángos lett. Első hallásra nem tűnik bonyolult feladatnak, azonban egy lángos reptetése rengeteg megoldandó mérnöki problémát hordoz magával. Minden nehézség közül a legnagyobb az étel egyben tartása volt, hiszen rendszert érő széllökések és a kidurranás utáni akár 300 km/h-ás zuhanás könnyen azzal járhat, hogy a sajtos-tejföl az ejtőernyőre vagy éppen más fontos részegységre csapódik. Mivel ez a küldetés vége mellett a repülés biztonságának veszélyeztetését is jelentheti, ezért komoly tesztelés előzte meg a repülést.

# Hasznos teher előkészítése

A határidő rövidségére való tekintettel, a csapat úgy döntött, hogy egy olyan megoldást választ, ami jól néz ki, tartós, ellenben a repülés után a lángos nem lesz ehető. A legfontosabb feladat a sajtos-tejföl rögzítése volt, melyhez a tejfölhöz adalékolt tapétaragasztó bizonyult a legjobb megoldásnak. Ebbe az egyvelegbe került a reszeltsajt, mely a tapétaragasztó megkötése után egy rugalmas réteget képzett a lángos felszínén. 

Fontos szempont volt még a tartósítás is, hiszen a teher-lánc akár napokkal a felbocsátás előtt is összeállításra kerülhet. Az első tesztek alapján a tapétaragasztó már magában elegendően tartósított, de biztos hatás érdekében a teljes sajtos-tejfölös lángos kapott egy átlátszó lakk réteget. Ez további rögzítés és tartósítás mellett annak az esélyét is csökkentette, hogy vadállatok a keresőcsapat előtt megdézsmálják a visszatérő eszközöket.

A repülés előtt több mintapéldány készült, melyeket alapos teszteknek vetett alá az UPRA csapat. Különböző ejtés és eltarthatósági tesztek mellett egy hűtőkamrás kíséreltre is sor került, hogy lássák mi is történik a preparált feltéttel -50°C-on. Az ország egyik legmenőbb kisműholdas cége, a [C3S Kft.](https://www.c3s.hu/) lehetőséget biztosított, hogy űripari körülmények között, a hőkamrájukban legyenek tesztelve a lángosok és a kamerák.

![](/images/posts/FWU-2_cikk/kamrateszt.jpg)

A sikeres tesztelést követően elkészült a repülő példány valamint a hasznos teher jellegéből adódóan a csapat készített két tartalék lángost is.

# UPRACAM

A lángos mellett az UPRA csapat saját fejlesztésű távérzékelő egysége is helyet kapott a fedélzeten. Az UPRACAM egy multispektrális kamera, mely látható és közeli infra tartomáynban készít képeket. Mivel a két tartományban a fényképezés egyszerre történik, ezért a képeket egymásra illesztve a növényzettel és felszíni vizekkel kapcsolatos hasznos információk nyerhetők.

![](/images/posts/FWU-2_cikk/upracam.jpg)

A küldetést megelőzően a csapatnak elő kellett készítenie a kamera új lencséit. Ehhez a lencsefoglalatot kellett cserélni valamint a megfelelő szűrőket felszerelni az adott lencsékre. Mivel a folyamat során a kamerát a szenzorokig vissza kellett bontani, ezért a csapat a tisztaságra rendkívül ügyelve kialakított egy "szürke" sarkot a LEGO Laborban, hogy ne szennyeződjenek az optikai eszközök.

![](/images/posts/FWU-2_cikk/szurkeszoba.jpg)


# FWU-2 Repülés

2019\. augusztus 12-én reggel a Rádió 1 Balázsék műsorában élőben kezdődött az indítás előkészítése. Az felbocsátás helyszíne a Rádió 1 stúdió tetőterasza volt, ahol korábbi helyszínbejárások alatt ki lett jelölve az indítási pont. A ballon töltése a tervezettnek megfelelően történt, a csapat tartotta a határidőt az indítást közvetítő blokk kezdéséhez. 

![](/images/posts/FWU-2_cikk/ballontoltes.jpg)

A töltés alatt Bodó Zsófi többször adott interjút a stúdióban, majd az indítás előtt megérkeztek a műsorvezetők és a stáb a tetőteraszra. Az előkészületek utolsó lépései és a ballon idítása élő videó stream-en és a rádió hallgatók felé is közvetítve volt.

![](/images/posts/FWU-2_cikk/ballonfel.jpg)
![](/images/posts/FWU-2_cikk/balazsekneznek.jpg)


A repülés a terveknek megfelelően zajlott. A keresőcsapat folyamatosan követte a ballon útját, mely a szimulációkban meghatározott irányba tartott. A repülés során 31418 méteres maximális magasságot regisztrált a fedélzeti rendszer.

![](/images/posts/FWU-2_cikk/utvonal.jpg)

A visszatérő egység a Pásztó melletti Hasznosi-víztároló környékén landolt. A terület sűrű bozóttal volt borítva, így a keresőcsapat csak kisebb küzdelem árán tudta visszaszerezni az eszközt.

![](/images/posts/FWU-2_cikk/landolas.jpg)

A megtalálásnál már látszott, hogy a különlges hasznos teher gond nélkül vészelte át a repülést, a lángos sértetlenül ült a kamera előtt kialakított helyén. A platform rendszerei is megfelelően működtek, a helyszíni gyorsteszt alapján minden alegység üzemképes volt.

Részletes ellenőrzés valamint a kamerák felvételeinek kiértékelése céljából a ballonrendszer visszakerült a LEGO Laborba.

# UPRACAM Eredmények

<div class="video16-9">
  <iframe src="https://www.youtube.com/embed/H5K3UstCYDc" frameborder="0" allowfullscreen></iframe>
</div>

Az UPRACAM a repülést sikeresen rögzítette, lencséi egyenesen lefelé, a föld felé néztek. A küldetés során készült képek teljes kiértékelése még folyamatban van, ízelítőül néhány képen a csapat elvégezte a szükséges transzformációkat. 

![](/images/posts/FWU-2_cikk/nrg_comp.jpg)

Az infra és a látható képekből a növényzet megfigyelésére alkalmas NRG hamis szinezésű képek,

![](/images/posts/FWU-2_cikk/ndvi_comp.jpg)

és NDVI hamis szinezésű kompozit hőtérképek készültek.

# Fly With Us

![](/images/posts/matef-4_cikk/fly_with_us.jpg)

A projekttel kapcsolatos kérdéseket várjuk az [upra@simonyi.bme.hu](mailto:upra@simonyi.bme.hu) e-mail címre. 
