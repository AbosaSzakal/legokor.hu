---
title: Rolunk
layout: default
---
# A LEGO Kör

A LEGO Kör nevét a LEGO Mindstorms-ról kapta, ugyanis hosszú ideig ezen eszközök fejlesztése volt a fő profilunk. Mára nem csak ezzel foglalkozunk, nyitottunk a mesterséges intelligencia, az ipari irányítástechnika, az űrtechnológia és az alternatív irányításmódok felé is. Eszközparkunk lehetőséget nyújt az innovatív ötletek megvalósításához. Nálunk bárki megtalálhatja a számára megfelelő szakterületet.

## Szakmai fejlődés és munka a Körben

Miután bekerülsz a körbe, számos projekt közül választhatsz, melyiken szeretnél dolgozni. Ezek között akad villamosmérnökibb és informatikusabb beállítottságú is, illetve előfordul, hogy részfeladatok szintjén keverednek ezek. Hiányzik valami? Akkor indítsd el a saját projektedet! Légy te a projektvezető és tanulj bele a vezetés fortélyaiba is.

### Villamosmérnökök?

Villamosmérnöki tanulmányaidat nagyszerűen kamatoztathatod számos projektben. Ha az űrtechnológia érdekel, akkor tárt karokkal vár az UPRA projekt. Ha a LabView, és az ipari irányítástechnika, arra az esetre a Konveyor projektünk számodra a megfelelő. Esetleg ha a szabályozástechnika és a drónok világa vonz, akkor a Quadrocopterekkel foglalkozó csapattal érdemes felvenni a kapcsolatot.

### Mérnökinformatikusok?

Informatikusként nincs nagyobb öröm annál, mint, hogy az általad írott kód életre kel egy eszközön. Erre például remek lehetőség az OpenCV - Képfeldolgozás, illetve az alternatív irányításmódokat kutató projektünk. Utóbbi keretein belül megismerkedhetsz egy Leap Motion és egy Neuroheadsettel, azok programozásával, onnantól pedig már csak a képzeleted szab határt, hogy mit irányítasz velük.

## Társaság

A LEGO Kör sok lelkes emberrel bővült az elmúlt időszakban, mégis megmaradt egy jó baráti társaságnak. Gyakran járunk együtt sörözni, vacsorákat, táborokat rendezünk, és a hetente megtartott gyűlések is laza, kötetlen hangulatban telnek.

## Csatlakozz!

A csatlakozáshoz azonban el kell végezni az alapozó tanfolyamunkat, melyet minden félévben meghirdetünk. Ha érdekel a dolog, írj a láblécben található e-mail címekre!